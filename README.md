# Repository-PYTHON

Sam Leegwater (204497) en Fynn Gosewinkel (204403)

Het programma dat we hebben gemaakt is een eigen variatie van Lingo, het woordenspel.
Het spel draait om het raden van een woord in ons geval is dat een vijf-, zes- of zevenletterwoord. Dit hebben wij gedaan door middel van het gebruik van de programmeertaal, PYTHON. 

Met PYTHON is het ons gelukt om Lingo op onze eigen creatieve manier na te bootsen. Ons spel heeft de optie om een lastiger niveau uit te kiezen voor extra uitdaging, een timer om uw snelheid bij te houden en een goed spelsysteem. 

# Het Spel

*Het spel is deels gemaakt met gebruik van ChatGPT*


Het spel Lingo werkt doordat een deelnemer probeert een woord te raden d.m.v. een woord in te vullen, wij doen het ook zo. Als de deelnemer een woord met een 'correcte' letter intypt kleurt een hokje wit of grijs, wit als de letter ook op de juiste plaats zit en grijs als het letter in het woord zit maar niet op de juiste plaats. Als de deelnemer een woord intikt waar GEEN 'correcte' letter in zit, dan kleurt het hokje zwart. Dit systeem is zo voor elk niveau en elk soort woord (5,6,7).

# Reflecties:

# Sam:

Ik heb met dit project geleerd hoe ik beter met PYTHON om moet gaan en überhaupt hoe PYTHON werkt, ik weet nu hoe loops, functies en lijsten allemaal werken. Ik vond het lastig om code in 1 keer goed te schrijven en dan dus steeds de fout te vinden, hoe klein de fout ook bleek te zijn (bijvoorbeeld een ':' te zijn vergeten of iets verkeerd ctrl c + ctrl v). Problemen heb ik aangepakt door het in de les te vragen aan Fynn en de docent (Klos). Als ik er niet uitkwam gebruikte ik ChatGPT. De samenwerking liep vrij vlekkenloos naar mijn mening, we hebben goed de taken verdeeld en gecommuniceerd. We hebben taken verdeeld door individueel zelf iets te bedenken en dat uit te werken, ik heb het voornamelijkste deel van de code geschreven maar Fynn heeft veel extra dingen toegevoegd zoals de stopwatch/timer, moeilijkere woorden en de lijsten. Het coderen ging best goed, in het begin ging het nog een beetje stroef maar toen het eenmaal liep ging het goed. Een aspect wat beter had gekunt is dat we beter keken naar wat ChatGPT ons terugstuurde, we hadden de lijsten gemaakt met ChatGPT en daar stonden allemaal niet bestaande of te korte (4-letterwoorden in de categorie, zevenletterwoorden) woorden.

De keuzes die wij hebben gemaakt waren lastig want we wilden eigenlijk extra dingen toevoegen maar soms werd dat het gewoon niet, we wilden eventueel ook nog een puntensysteem toevoegen maar dat werd heel lastminute dus dat hebben we niet gedaan. Wij hebben dit onderwerp (Lingo) gekozen omdat we het een leuk spelletje vinden en het ons wel interesseerde. De belangrijke ontwerpkeuze die wij hebben gemaakt is het werken met hokjes, dit zorgde er voor dat het makkelijk te onderscheiden was of het letter in het woord zat of niet.

Ik kijk positief terug op mijn eigen inzet, ik heb veel aan dit project gewerkt en er veel tijd en moeite ingestoken. Ik vind ook dat we iets moois hebben gemaakt. Ik ben trots op wat we hebben gemaakt en hoe we het hebben gemaakt. Ik vond het project oprecht interessant en leuk dus ik heb er mijn best voor gedaan.

Wat ik anders zou doen bij een volgend project is meer uitdaging zoeken.

# Fynn:

Ik heb veel geleerd. Om te beginnen heb ik geleerd hoe ik vooral mijn code overzichtelijker maak met een while-loop. Bij bijvoorbeeld het fietsenprobleem was mijn code erg onoverzichtelijk wat er ook voor zorgde dat ik veel in de problemen kwam en niet meer wist waar de fout zat. Ook heb ik geleerd om de input functie goed te gebruiken. Een groot deel van ons spel en onze code is input. Input gebruik je om advies oftewel ‘input’ van de gebruiker te vragen. Waar ik nog steeds veel problemen mee heb is het gebruiken van github. Het git-push en git-pull. Daarom hebben we steeds wanneer ik dan code heb aangepast en klaar was, de code gemaild naar Sam die dan de code toevoegde aan github met commands. 

Dit zorgde wel ervoor dat het veranderen van het bestand veel langer duurde omdat ik steeds op Sam moest rekenen om via github de code toe te voegen. Dit zorgde wel dat de samenwerking erg moeilijk liep omdat wij volledig van elkaar afhankelijk waren en doordat wij een erg verschillend schema hebben met na-school activiteiten we beiden erg gefrustreerd werden maar uiteindelijk kwamen we er samen goed uit.  

Wij hadden niet echt taken verdeeld. We zijn er samen aan gaan werken en proberen nieuwe uitbreidingen toe te voegen om de code te verbeteren. Doordat wij niet hadden afgesproken wie wat doet hadden we wel vaker het probleem dat we hetzelfde hadden veranderd en dat dus één persoon voor niks had gewerkt. Na een paar keer in de knoop raken besloten we toch ieder een eigen taak te doen waardoor we veel sneller vooruit kwamen. Hierdoor ging ons project in de laatste week ook veel sneller vooruit dan in de weken ervoor. Wat goed ging is het uitbreiden. We kwamen beide steeds met betere ideeën om de code nog te verbeteren wat ook voor meer motivatie zorgde om aan het project te werken.  

De reden dat we dit onderwerp hadden gekozen was omdat het één van Sam’s lievelingsspellen is, ik had er nog nooit van gehoord wat ook leuk was voor mij. Ook is het maken niet erg ingewikkeld. Sam heeft Lingo veel gespeeld toen hij klein was wat ook voor veel nostalgie zorgde aan Sam zijn kant en een mogelijkheid voor mij om weer meer Nederlandse cultuur te leren kennen.  

Belangrijk ontwerpkeuze die wij gemaakt hebben is het woorden kiezen. In ons Lingo spel heb je verschillende levels. Een makkelijker level en een moeilijker level. We waren het niet eens met elkaar over hoeveel woorden we wouden gebruiken om een balans tussen ‘goed te raden’ en ‘goed nadenken’ en dus hebben we besloten om 120 woorden bij elke lijst te gebruiken.  

Mijn eigen inzet had wel meer gemoeten naar mijn mening. Ik was erg druk met leren voor een inhaaltoets en wel nog tijd hebben voor al mijn andere hobby’s. Daardoor was Sam vaak meer aan het doen terwijl ik andere vakken aan het leren was. Ik had Sam wel vaker mogen helpen vooral omdat hij ook andere dingen aan zijn hoofd had. Dus ik heb wel goed meegewerkt maar mijn inzet thuis had zeker wel omhoog gemogen.  

Trots ben ik op mijzelf om toch als mijn schoolproject voor de vakantie te hebben kunnen afgerond en allemaal ook zeker goed in orde. Ik had veel projecten die ik allemaal af moest hebben en ook allemaal voor een cijfer waren en ik heb elk project goed afgerond om met een goed gevoel in de vakantie te gaan  

Ik zou een betere planning maken zodat ieder lid van het groepje weet wat hij / zij moet gaan doen. Ook zou ik zorgen dat ieder weet hoe zij samen het document kunnen veranderen zodat je niet erg afhankelijk van de andere persoon bent. En zorgen dat ieder ook thuis wat kan doen om te zorgen dat het in de agenda van die personen past.  

